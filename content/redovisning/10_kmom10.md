---
---

# Redovisning kmom10

##### Uppdrag 1: Analys aktuell webbplatsdesign

Beträffande den första analysen valde jag att undersöka 3 stycken svenska webbshoppar, där urvalet gjordes utifrån en topplista som Ehandel.se tagit fram över Sveriges största e-handlare under 2019.
En topplista där grundkravet för att kandidera till listan var att minst 50 % utav företagens försäljning måste komma från e-handel. Därefter valde jag att avgränsa urvalet ytterligare ett steg genom att välja tre stycken butiker som huvudsakligen säljer kläder. Gemensamt för alla butiker vara att de tillhörde topp 10 pristagarna. Företagen som valdes ut var Stadium, Junkyard samt Care of Carl. I studien analyserades respektive webbplats med avseende till layout, färgschema samt typografi. Sedan jämfördes analyserna för att se om någon gemensam trend tyckts finnas utifrån de aspekter som studerats. Rapporten består utav en resultat del för varje butik där jag i första stycket beskriver den layout som implementerats, i andra stycket beskrivs den typ av färgschema som använts samt vilka färger som ingår i detta schema samt om accentfärger använts, slutligen följer ett stycke om vilka typsnitt som nyttjats för brödtext samt för rubrikerna H1, H2 och H3 och även vilken typkaraktär som typsnitten tillhör, serif eller sans-serif. Vidare följer en analysdel som innehåller en sammanfattning av resultaten samt en reflektion utav de likheter som jag funnit beträffande webbplatsernas layouter, färgschema och typografi samt en paragraf där jag diskuterar om webbplatserna har följt en gemensam trend när det kommer till utformningen av denna kategori utav webbplatser.

##### Uppdrag 2: Analys valfri

När det kommer till den andra och optionella analysen valde jag att undersöka 3 stycken webbplatser som alla delar det gemensamma attributet "färgglad" för att se om webbplatserna som ingick i studien tyckts följa någon gemensam trend när det kommer till färgläggningen. Jag valde även att jämföra mina resultat mot en svensk webbyrås trendlista med avseende till färg för 2019, för att se om någon webbplats uppfyllt något av byråns kriterium. Urvalet gjordes genom att söka på webbplatser med egenskapen "colorful" via Awwwards.com, en hemsida som nominerar och prishyllar hemsidor med god design utifrån olika kategorier. Alla hemsidor som återfinns i denna databas är kandidater eller pristagare i någon kategori. Utifrån de sökträffar som gavs valdes 3 stycken på måfå. Rapporten består utav en resultatdel för varje webbplats som undersökts samt en avslutande analys. I resultat delen uppvisas först det färgschema som använts samt accentfärger, därefter följer en diskussion där jag diskuterar och analyserar färgvalet. I analysen ingår en sammanfattning av resultaten från rapporten samt en diskussion där jag reflekterar över eventuella likheter beträffande de aspekter som analyserats samt jämför jag respektive webbplats resultat mot webbyråns spådda färgtrender.

##### Uppdrag 3: Webbplats

Angående det tredje uppdraget så valde jag att utforma en webbplats för en artist, artisten i fråga blev tyska techno dj:n Ellen Allien. Det första jag gjorde var att undersöka hennes profil i sociala medier och hur hon estetiskt valt att uttrycka sig där, därefter hämtade jag hem några utav hennes pressbilder som jag tänkte skulle fungera som utgångspunkt för formgivningen. När jag väl hade valt en pressbild att utgå från så satte jag mig ner med penna och papper och började skissa på olika layouter, vilket till slut resulterade i en horisontell fullscreen layout med en fet footer där en pressbild på Ellen Allien fungerar som bakgrundsbild på index-sidan, vilket ger både djup och textur till webbplatsen. Det är en layout som varvar regioner med så kallad fullscreen design och regioner med fixed-width. Nu när jag väl hade en klar mental bild utav hur jag ville utforma webbplatsen satte jag mig ner och började koda vilket resulterade i en webbplats bestående utav följande webbsidor: en index sida, en about sida samt en blogg som jag valde att kalla "news" istället. Index-sidan innehåller en biografi del, ett turné schema över kommande spelningar med ikoner som länkar vidare till biljettförsäljningen för respektive spelning samt en inbäddad soundcloud spelare vilket möjliggör för besökarna att kunna lyssna på Ellens mixtapes. Dessa tre delar valde jag att implementera direkt på startsidan då jag anser att det är de viktigaste aspekterna att presentera på en artistsida och genom att placera de direkt på startsidan så får besökaren direkt tillgång till den viktigaste informationen utan att behöva klicka sig vidare. About sidan innehåller dokumentation om Ellens verksamhet samt hur jag tolkat Ellens önskemål och hur hon ville att webbplatsen skulle se ut och användas. Bloggdelen innehåller en två kolumns layout och här presenteras Ellens tre senaste skivsläpp på hennes skivbolag i 3 olika inlägg. Då en pressbild i väldigt stor skala utav artisten fungerar som bakgrundsbild till webbplatsens samtliga webbsidor har jag låtit denna funktion fylla kravet som "flash-region". Att placera en kompletterande flashbild ovan på den här typen av layout skulle förstöra min design och vision. När det kommer till att implementera en logotyp i designen, så har jag valt att placera denna i 3 olika delar för att förstärka Ellen som ett varumärke. Logotypen återkommer i olika dimensioner genom webbplatsen, i headern i mindre skala, i footern i stor skala samt även som favicon. I footern har jag valt en fyrakolumns layout, där den första raden / regionen i footern innehåller 3 kolumner. Den första kolumnen innehåller kontaktuppgifter till artistens agenter för olika världsdelar samt ett nyhetsbrevformulär, andra kolumnen innehåller kontaktuppgifter till artistens skivbolag och direkt under har jag placerat ikoner som länkar till de viktigaste sociala medierna för en techno artist enligt mig: facebook, twitter, soundcloud samt youtube, den tredje kolumnen består utav artisten logotyp i stor skala. Under denna region har jag placerat en kombinerad copyright disclaimer och webbdesign credit. Beträffande navigeringsmenyn så länkar den till startsidan, bloggen samt about delen. Angående allt innehåll på hemsidan så är det information som jag hämtat direkt från Ellens presskit samt via hennes olika sociala medier och alla bilder som använts har bearbetats med hjälp utav Cimage. Gällande responsiviten så har hemsidan anpassats och optimerats för alla skärmstorlekar. Slutligen rörande webbplatsens struktur valde jag att utgå från min me/redovisa som grund, innehållet från denna mapp kopierades och placerades i en ny mapp som döptes till kmom10, därefter ändrade jag de definierade sökvägarna i filen .htaccess för att se till att bildlänkarna var giltiga. Anledningen bakom detta val var att det kändes minst tidskrävande både när det kommer till installationsprocessen samt att jag redan hade en struktur i min me/redovisa som är optimerad efter mina behov. Under processens gång har jag därefter tagit bort material från tidigare kursmoment som ej används i detta projekt, till exempel så valde jag direkt att ta bort alla gamla teman så att kompileringstiden hålls nere till ett minimum.

##### Uppdrag 4: Tema

Beträffande standardtemat så tog jag fram en skiss på det samtidigt som jag skissade på layouten till hemsidan. Då jag redan hade en klar mental bild att jag önskade att arbeta med en pressbild som bakgrundsbild i stor skala så var det avgörande att finna ett tema som kompletterade denna bild samt den techno image som artisten i fråga representerar. Med andra ord fungerade pressbilden som en utgångspunkt för val utav färgschema och typsnitt. Efter jag hade fått layouten klar rent kodmässigt kompletterade jag med att lägga stylen. Uppifrån och ner så möts besökaren först utav en horisontell navbar med fixerad position och transparent bakgrundsfärg, vilket ger en intressant effekt i en sådan här design där en fullscreen bild ingår i mitt tycke. När besökaren scrollar så upplever besökaren det som att navbaren följer med. Längst till vänster i headern finns bildlogotyp och textlogotyp placerad och på motsvarande sida själva menyn. Bakgrundsbilden på artisten upptar både header samt body delen och dessa regioners element är alla placerade ovan denna bild. Footern är avgränsad med en vit bakgrundsfärg för att separera denna region från resterande del utav webbplatsen. I temat har jag använt mig både av det horisontella och det typografiska gridet för att placera ut alla regioner och element på webbplatsen och till min hjälp har jag använt querysträng funktionen ?vgrid samt ?hgrid i processen. Temat är även optimerat för responsivitet på alla skärmstorlekar.

Mer ingående information gällande färgpalett och hur de valdes, typografi, designprinciper, designelement och vilken känsla som kunden önskar att uppnå med webbplatsen återfinns på webbplatsens aboutsida. Även länk till standard temat finner ni här.
Uppdrag 5: Tema alternativt

##### Uppdrag 5: Tema alternativt

Gällande det alternativa temat så utgick jag från standardtemat, det fick bli min grund.
Min vision här var att förstärka artistens techno image ännu mer och att försöka skapa ett kanske något mer maskulint tema. Standardtemat är redan väldigt minimalistiskt i sig vilket jag tycker reflekterar techno som musikstil väldigt bra, men i standardtemat valde jag att komplettera med förgrundsfärg i mörka toner och ge footern en vit bakgrund för att komplettera tonerna i pressbilden vilket i mitt tycke ger ett mer feminint intryck. Så hela tanken bakom det alternativa temat var att göra det mer "mörkt" och ännu mer "techno" än standardtemat. Det första jag valde att göra var att konvertera pressbilden, som ursprungligen var i färg, till en monokrom bild med hjälp utav Photoshop. Därefter var det viktigt för mig att presentera bilden på ett annorlunda sätt samt att förändra layouten för att förstärka kontrasten mellan de två olika temana för kunden och slutligen fick jag idén att dela upp hemsidans body del i två lika stora kolumner som tillsammans uppfyller 100 % av skärmbredden. I den vänstra delen valde jag att placera bilden i en skala om 960px och därefter valde jag att placera allt annat innehåll i den högra kolumnen. Med hjälp av dessa få modifieringar hade jag nu redan skapat en helt ny layout och känsla. Därefter började jag med att styla om headern och dess innehåll, denna region fick nu en svart / grå bakgrundsfärg och förgrundsfärgen ändrades till vit och logotypen modifierades även den till en vit färg med hjälp utav Photoshop. Footern fick en kompletterande mörk nyans istället vilket kompletterade header delens färgläggning väl och alla textelement fick respektive samma vita förgrundsfärg. Generellt sett så varvar jag även i detta tema regioner med 100% i bredd samt regioner med en fixed-width. Jag valde att implementera två typsnitt istället för att arbeta med endast ett genom hela designen, ett typsnitt används här för länkar och rubriker och ett typsnitt används för brödtext. Jag har även arbetat mer med olika fontweights i detta tema. Typsnitten som valdes har båda gemensamt att de är utav kategorin sans-serif och båda är valda för att komplettera varandra men det var även viktigt för mig att de ger en känsla utav minimalism och industri, något annat passar inte in med den estetik som techno står för o h inte heller med kundens profil enligt mig.

Mer ingående information gällande färgpalett och hur de valdes, typografi, designprinciper, designelement och vilken känsla som kunden önskar att uppnå med webbplatsen återfinns på webbplatsens aboutsida. Även länk till det alternativa temat finner ni här.

##### Uppdrag 6: Förklara strukturen kring temat

Det slutliga kravet gick ut på att dokumentera och förklara strukturen kring webbplatsens två teman i en rapport. I denna rapport börjar jag med att förklara hur jag valt att strukturera min LESS-kod samt kungöra fördelarna med denna uppdelning av kod. Därefter presenteras de moduler som implementerats i slutprojektet med en tillhörande förklaring bakom varje moduls syfte. Vidare följer en kort diskussion om hur temat kan anpassas till andra webbplatser. Slutligen diskuterar och reflekterar jag över fördelarna med LESS och användningen utav moduler.

##### Utförande utav projekt

När det beträffar utförandet utav slutprojektet för denna kurs så har det flutit på bra enligt mig, det som varit mest tidskrävande är att hitta en lämplig och genomförbar design och layout som passade med kundens profil och därefter konvertera en skiss på papper till en renderad layout och design i webbläsaren. Men när en väl greppade hur det vertikala gridet fungerade så var det inte så svårt, manualen är alltid din vän. Hinder i projektet för mig har varit att gridet motarbetat mig när det kommer till att använda flexbox med gridet. I samtliga fall där jag velat centrera children element i en div vertikalt sett har inga flexlösningar fungerar, det har resulterat i att de definierade regionerna i less koden har hoppat ur fas. Många alternativa CSS lösningar för att centrera element vertikalt som ej använder sig utav flexbox har inte heller fungerat i kombination med gridet och vad det beror på är jag osäker på. Jag uppskattar verkligen att använda flexbox för att positionera ut element i horisontell och vertikal led med hjälp utav justify-content och align-items, att gridet inte verkar stödja detta är helt klart en stor nackdel för mig. Jag är medveten om att det finns en inställning som en måste ändra på om en vill använda det vertikala gridet med flex, men trots att jag modifierat denna variabel har det inte fungerat för mig. En liten tutorial på hur gridet fungerar med flex hade uppskattats innan start utav slutprojektet, i övrigt tycker jag att både det vertikala och horisontella gridet är geniala. Generellt sett tycker jag att det har varit ett väldigt lärorikt slutprojekt som satt alla kunskaper på prov från respektive kursmoment i kursen. Även balansen mellan att analysera webbplatser och att bygga webbplatser har varit bra så jag anser att detta är ett ypperligt slutprojekt för denna kurs.

##### Tankar om kursen, materialet samt handledning

Allmänt gällande kursen i sig så har den varit väldigt informativ och jag har verkligen uppskattat upplägget, det är otroligt hur mycket vi har fått lära oss på så kort tid. Det som har varit mest intressant för mig har varit introduktionen till LESS samt det typografiska gridet, att kunna skapa flow genom all text på en webbplats är något jag saknat kunskap om och att kunna arbeta med variabler optimerar arbetet med att styla webbplatser. Båda tekniker kommer jag helt klart använda mig utav i alla framtida projekt, när det kommer till det vertikala gridet är jag än så länge inte övertygad framför allt då jag inte lyckats använda det i kombination med flexbox. Det är så pass lätt att använda flexbox eventuellt Bootstrap för att dela upp hemsidan i olika regioner samt positionera ut regioner och element att jag åtminstone i dagsläget inte ser fördelen med att använda ett vertikalt grid av den här typen. Jag har även insett att jag fördrar att skriva allt innehåll direkt i html koden och därefter styla med css, markdown var inte min grej. När det kommer till handledningen så har den varit utmärkt och med hjälp utav Mikaels videoserier i de tre första kursmomenten var det lätt att sätta sig in i kursen. Gällande kurslitteraturen, The Principles of Beautiful Web Design, så gillade jag inte den alls åtminstone i aspekten som "inspirationsbok" för ämnet webbdesign, den kändes lite för utsvävande för mig och dess exempel var inte särskilt estetiskt tilltalande. Jag fann mer inspiration genom att surfa på Awwwards.com. I övrigt är jag otroligt nöjd med denna kurs och som vanligt har det gått otroligt snabbt att få feedback och svar på frågor i forumet och gitter chatten. Denna kurs får betyget 9 utav 10 och jag skulle helt klart rekommendera den för vänner.
