---
---

# Redovisning kmom02

I detta kursmoment introducerades vi till LESS, hade ingen tidigare erfarenhet utav någon CSS-preprocessor innan detta kursmoment, men har sett att erfarenhet utav LESS och SASS är något som frekvent efterfrågas i jobbannonser när det kommer till programmerare. Upplevde LESS lite som CSS på stereoider, det blir renare kod och till skillnad från vanilla CSS så kan en återanvända mer av koden framför allt med hjälp utav mixins samt variabler, varav det sistnämnda är något jag verkligen har saknat som blivande programmerare. Med hjälp utav en preprocessor som LESS så sparar en verkligen en hel del tid, att kunna utföra aritmetiska beräkningar direkt i LESS koden är något som jag verkligen kan hitta många användningsområden för, även min stora saknad utav single-line kommentarer är nu endast ett minne blott.

Att arbeta med Makefiler och make var helt nytt för mig, kan inte minnas att jag har arbetat med något annat utvecklarverktyg tidigare. Har inte hunnit sätta mig in i verktyget mer än vad som behövdes för att installera labbmiljön för detta kursmoment men hoppas i framtiden att få lite bättre förståelse för hur verktyget fungerar samt vad en kan göra med det.

Gällande kompilering utav LESS till CSS så kändes det oerhört smidigt, kan inte påstå att jag har reflekterat särskilt mycket bakom själva terminalprocessen. Dock har jag kikat på en hel del referensmaterial för att få en relativt god förståelse för hur den resulterande CSS outputen blir när LESS koden väl kompileras, t.ex. via: https://www.keycdn.com/blog/sass-vs-less.

När det kommer till mitt tema så har min prioritet så här långt in i kursen varit att huvudsakligen modifiera koden till en flex lösning. Det har varit något tidskrävande då jag anser att HTML strukturen i projektet inte varit helt flex vänlig från början, hade gärna gått in och ändrat i HTML koden för att underlätta men det är ju just det här som är prestigen och lärodomen utav den här uppgiften, att försöka styla någon annans HTML kod. Har även lagt ner en del tid på att anpassa webbplatsens responsivitet, åtminstone när det kommer till mobila skärmstorlekar. Det finns fortfarande en del att förbättra när det kommer till tablet skärmstorlekar dock. I det kommande kursmomentet har jag tänkt lägga mer tid på att styla webbplatsen rent "designmässigt". Min vision är en relativt stilren hemsida då det handlar om en webbplats som innehåller mycket information samt sidor med både 1-2-3 kolumnsfält samt både höger och vänster menyer och breadcrumbs, vilket lätt gör att hemsidan kan upplevas som överväldigande.

Min TIL för detta kursmoment har framförallt handlat om att få en chans att sätta mig in i LESS samt att få mer erfarenhet utav att sätta sig in i ett ganska omfattande HTML träd strukturerat av en annan programmerare, vilket visade sig inte vara helt lätt många gånger. Det blev mycket fram och tillbaka med inspector verktyget i developer tools, många gånger fick jag prova mig fram att traversera i klassträdet för att kunna lyckas positionera ut eller styla önskat element. Det visade sig vara så pass mycket enklare när en själv både bygger HTML strukturen för en webbplats och därefter stylar den i jämförelse med att försöka styla en HTML mall kodad utav en annan programmerare.
