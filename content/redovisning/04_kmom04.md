---
---

# Redovisning kmom04

Genom att få sätta kunskapen gällande färgscheman och typografi från detta kursmoment i kontext, så känns det nu som att begreppen verkligen sitter. Det var även intressant att få analysera en särskild kategori av webbplatser och se att där verkar finnas en viss trend som följs unisont. Utöver detta så var det väldigt inspirerande att analysera färgval och typografi av de 3 webbplatserna, jag hittade både nya färgkombinationer (samt enskilda färger) och nya typsnitt som jag ser fram emot att implementera i framtida webbplatser.

Rörande de olika teman en skulle ta fram så började jag med det minimalistiska som även resulterade i det tema som jag är mest nöjd med. Minimalism tolkar jag som något stilrent där en använder så få element och färger som möjligt för att skapa en helhet. Det är även den kategori som jag känner mig mest hemma i rent estetiskt. Med detta som bakgrund valde jag att arbeta med en akromatisk färgskala där navbaren fick en vit bakgrundsfärg för att därefter gå över mjukt i en ljusgrå nyans och slutligen i en mörkare grå färg i footern. Detta skapar i mitt tycke ett fint flow i designen utan att skapa för stora kontraster mellan hemsidans olika delar. Gällande förgrundsfärgerna valde jag två olika nyanser av ljusgrått för text elementen i navbaren och footern, i body delen valde jag den mörkgråa färgen #333 för att garantera hög läsbarhet. Det är en förgrunds färg som ofta används över svart på många hemsidor just för denna egenskap. Normalt sett brukar jag arbeta med två olika typsnitt, en för rubriker och länkar samt en för brödtext, men i detta fall ville jag försöka hitta en font som kunde fungera för alla element. Detta för att försöka skapa en så minimalistisk design som möjligt. Valet utav typsnitt gjordes genom Google fonts där jag letade och jämförde olika sans-serif typsnitt som jag upplevde som minimala och moderna och som skulle kunna fungera både för brödtext, rubriker samt länkar men även se bra ut både i lowcap och uppercap. Sökandet ledde mig fram till typsnittet Titillium Web, ett typsnitt som jag anser uppfyller alla dessa kriterier.

Gällande temat colorful så valde jag att jobba med en monokromatisk färgskala i orange, som jag tog fram med online verktyget Paletton. Utöver detta valde jag även att implementera en stilren gradient i både navbaren och footern som går från en av de mörkare orangea nyanserna i färgschemat till en ljusare. Rent estetiskt så är jag från den skola som anser att färgstarka färger bör användas sparsamt, samt anser jag att en aldrig bör använda någon annan färg än vitt, svart eller ljusgrått i body delen på en hemsida. Därav valde jag att behålla en vit bakgrundsfärg i body delen. Även här har jag använt förgrundsfärgen #333 för all text medan text och länkar i navbaren och footern har fått en vit färg. Bestämde mig för att ge H4 rubrikerna en accentfärg från det oranga färgschemat som jag tog fram, detta för att binda ihop body delen med de navbaren och footern. Rörande temats typsnitt så använde jag Montserrat, som också är en Google font. Karakteristiskt för Montserrat är att det är en av de mest använda gratis fonterna för brödtext, pga. dess höga läsbarhet. Typsnittet ger även ett väldigt hemtrevligt och något feminint intryck i mitt tycke, vilket jag tyckte passade väl med färgvalet.

Beträffande det mörka temat, så valde jag en monokromatisk färgskala som går från mörkgrått till ljusgrått vilket är just vad jag relaterar begreppet "mörkt" till. Det här var första gången jag skapade ett så pass mörkt färgtema. Något som jag alltid upplevt som svårt är att läsa vit text som är placerad mot en mörk bakgrundsfärg, därför var det viktigt för mig att välja ett typsnitt som har hög läsbarhet och därför använde jag Montserrat även här medan alla rubriker och länkar fick typsnittet Nunito som jag anser passar väl ihop med Montserrat. För att förhöja läsbarheten valde jag att använda en mörkgrå bakgrunds färg utöver en svart medan navbaren och footern båda har fått en mycket mörkare nyans.

Rådande kodstrukturen valde jag att följa Emils exempel från föreläsningen, där varje huvudtema importerar en modul som innehåller variabler för att påverka och modifiera definitionerna i ett bas tema som gäller för samtliga. Till en början ställde jag mig skeptisk till att även ha en modul för varje tema och jag tänkte först att det räckte att definiera alla variabler direkt i huvud less filen men när antalet variabler växte så valde jag att placera dessa i en egen modul. Ett val som jag nu känner mig väldigt nöjd med.

Min TIL för detta moment har främst varit introduktionen till teorin och alla de verktyg som en kan använda för att bygga upp färgscheman samt att jag börjat bygga upp egna färgscheman som jag valt att spara i Photoshop. Varje gång jag surfar på nätet nu och hittar färger eller färgkombinationer som jag tycker om så har jag försökt ta till vana att spara dessa. Fördelarna med att använda LESS har blivit ännu tydligare och jag valde att installera LESS globalt på min dator igår för att använda LESS över CSS även i mina egna projekt. Med hjälp utav LESS så blir det så mycket enklare att byta färger på en webbplats om en kund önskar det, eller redan från början att kunna visa upp olika färg och typsnitts kombinationer för en kund.
