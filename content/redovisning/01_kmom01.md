---
---

# Redovisning kmom01

Genom detta kursmoment fick jag min första introduktion till att arbeta med ett ramverk direkt i en texteditor för att bygga webbplatser, däremot har jag utvecklat två hemsidor tidigare med hjälp utav Wordpress.com och templates.

Gällande de nya verktygen och teknikerna som introducerades denna gång, Markdown samt Git & Github har jag endast erfarenhet av de två sistnämnda teknikerna. Att redigera innehåll i textformatet Markdown i dokument var ett helt nytt moment för mig, dock upplevde jag det som att det var väldigt lätt att sätta sig in i syntaxen bakom samt underlättar det även att en väldigt enkelt kan implementera HTML formatering vid behov. När det gäller Git & Github rekommenderade en gammal rumskamrat, som är programmerare, att jag skulle sätta mig in i de två teknikerna. Jag lärde mig Git och Github dels genom en tutorial via Codeacademy.com samt en video tutorial via Traversy Media's Youtube kanal, strax före sommaren. Dock har jag inte använt teknikerna sedan jag påbörjade min utbildning på BTH så det känns kul att få användning av Git och Github igen via denna kurs.

När det kommer till design och användbarhet på webben så finns det ett antal saker som jag anser bör undvikas vid utveckling av webbplatser: introsidor, dropdown menues, onödiga registreringar samt stora webbplatser som saknar sökfunktion. I övrigt kommer jag ofta i kontakt med estetiskt tilltalande hemsidor, men många gånger till bekostnad på användbarheten. En tilltalande design bör först och främst främja och komplettera användbarheten på webbplatsen och ej tvärtom. Om en besökare inte förstår sig på hur denne kan använda en hemsida, då är frågan till vilken nytta en snygg design är?

Att styla webbplatser med CSS känns efter avslutet av htmlphp kursen nu mer säkert, framför allt så förstår jag äntligen på HTML dokumentet och dess innehåll nu, så att när jag nu vill styla eller positionera ett children element som ligger inom flera olika föräldraelement så vet jag vilket element jag bör angripa, då det inte alltid tidigare varit helt tydligt. Med andra ord går det mycket snabbare för mig nu att styla en hemsida när en inte går vilse i html strukturen lika mycket. Att försöka tilldela elementen tydliga och beskrivande class namn har hjälpt mycket. Saknar dock kunskap om hur en utvecklar slideshows, drop downs (även om jag i många fall motsätter mig användbarheten), progressbars, responsiva nav menues som användaren kan dölja visa etc. är några saker som jag hoppas att lära mig mer om i denna kurs.

Min TIL för detta kursmoment har framför allt handlat om att bli mer självsäker i CSS samt att kunna navigera mig i ramverket och dess struktur, om jag vill ändra innehållet i footern till exempel eller ändra vilken stylesheet som är default så vet jag nu i vilken katalog samt fil jag hittar följande.
Jag plockade även upp en hel del tips från "SMACSS Scalable and Modular Architecture for CSS" hur en bör tänka när en kategoriserar och strukturerar sina CSS regler. Slutligen känner jag att jag har fått en så pass bra grund till att skriva Markdown dokument att jag inte behöver ta manualen för syntaxen till hands i framtiden.
