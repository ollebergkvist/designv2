---
---

# Redovisning kmom06

Det var intressant att applicera ett mer akademiskt designperspektiv i detta kursmoment och tänka till lite extra särskilt för att följa utvalda designprinciper. Innan vi påbörjade detta kursmomentet hade jag inte hört talas om dessa termer. Dock när jag väl satte mig ner och läste igenom referensmaterialet för kursmomentet så insåg jag att jag jobbat med de flesta designelementen: linjer, punkter, färger, typografi, blankrum, kontrast m.fl. tidigare. Vilket även stämmer in på designprinciper så som balans, harmoni, repetition, hierarki så kan jag se lite utav varje i tidigare webbplatser jag utvecklat. Dock var det helt nytt för mig att redan innan formgivningen bestämma mig för att utgå från somliga designelement för att skapa en viss typ utav designprincip på de resulterande temana.

Med syftet att försöka ta reda på nuvarande trender för en viss typ av webbplatskategori, så är det min personliga åsikt att det här var ett utmärkt sätt att undersöka följande på. I min studie studerade jag 3 stycken svenska designer klädmärkens webbplatser: Acne Studios, Tiger of Sweden samt Filippa K. Gemensamt för samtliga webbplatser var att de alla valt en minimalistisk design, både när det kommer till sina grid baserade layouts, färgval samt typsnitt. Gällande färgval så tycks akromatiska färgscheman vara det som är trendigt just nu samt sans-seriff typsnitt. Webbplatserna var så pass lika varandra att en nästan skulle kunna tror att det var samma webbyrå som utformat dem.

Arbetet med de två temana flöt på väldigt bra, beträffande temat som byggde på designelement bestämde jag mig först och främst för vilka designelement jag ville inkludera och arbeta med.
Huvudelementet som jag utgick från var en abstrakt bild med en 3d modellering utav rök som jag tog fram med hjälp utav en online generator, där röken är färglagd med en en gradient som går i en ljusblå nyans till en mörkare nyans i samma färg. Därefter försökte jag förstärka denna bild som både gav hemsidan rörelse, djup, mönster samt färg med övriga designelement. Rörande temat som handlade om designprinciper valde jag att arbeta med balans, rytm och harmoni framförallt genom att introducera organiska geometriska former i mitt tema samt harmoniska pastellfärger.

För mig kan "the final touch" betyda två saker, antingen så handlar det om en finjustering utav de där små detaljerna som gör att en design känns enhetlig, det där lilla extra som binder samman alla de element som en webbplats består utav. Eller så handlar det om en ren balansvägning, är där något element som inte passar in? Eller saknar designen något element för att kännas komplett?

Innan det här kursmomentet har jag alltid helt och hållet gått på ren känsla när jag utformat en webbplats, nu har jag istället fått lära mig hur en medvetet kan fatta vissa design beslut redan innan för att skapa en viss design som i sin tur ger besökaren en särskild känsla. Det här var även första gången jag har arbetat med organiska geometriska former vilket jag använde för att designa headern och footern i designprincip temat, något som jag alltid velat lära mig. Det är ganska trendigt just nu med den typen utav webbplatser och jag har alltid känt att det har varit helt utanför mitt kunskapsområde, så det här kursmomentet passade ypperligt för att ta mig tiden att lära mig hur jag skulle gå till väga, vilket visade sig vara antingen genom att ta fram .svg bilder eller genom ren CSS. Dock är det senare valet rätt oanständigt och kommer även med en hel del begränsningar. Förutom att lära mig hur jag kan designa den här typen utav "former" och vågor med hjälp utav Adobe Illustrator så hittade jag även en online generator som slumpmässigt tar fram den här typen utav .svg bilder med några få knapptryck, https://getwaves.io/. Nu har jag ett väldigt enkelt verktyg till hands som jag kan använda i framtiden när jag vill utforma hemsidor med den här typen utav design.
