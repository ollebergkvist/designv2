---
---

# Redovisning kmom05

I min undersökning analyserade jag 3 stycken webbshoppar som säljer teknik och musikutrustning, JAM och Webhallen i Sverige samt Thomann i Tyskland. I samtliga fall handlar det om hemsidor som innehåller hundratals resurser per sida, så jag är av åsikten att man gjort ett relativt bra jobb på att optimera sidorna för desktop, men i samtliga fall så bör man arbeta på att effektivisera för mobila enheter där samtliga snittade under betyget 40 i PageInsights prestanda test vilket jag finner lågt för så pass väletablerade företag.

För en van Photoshop användare så upplevde jag att Cimage fungerade väldigt bra, det var lätt att komma igång och inte särskilt svårt att sätta sig in i syntaxen och både manual och referensmaterial var tydligt formulerade. När jag optimerar bilder för webbanvändning brukar jag använda Photoshop där jag först beskär bilderna till lämpligt mått, därefter använder jag funktionen "Save for web" där jag antingen applicerar preseten "JPEG Medium" eller "JPEG Low" beroende på hur pass mycket jag vill komprimera filstorleken. Nyligen har jag även börjat använda ett program som heter "FileOptimizer" för att få ner filstorleken ytterligare, komprimeringsfrekvensen ligger på ca 20 %. I helgen hämtade jag även hem WebP och skapade ett skript för att konvertera alla bilder i .jpg eller .png format i vald katalog till .webp. Min tanke är att alltid i framtiden först och främst använda WebP formatet för webbläsare som stödjer det och med hjälp utav <picture> elementet specificera reservalternativ.

Rörande att arbeta med modulen @desinax/figure så var det oerhört lätt, vilket antagligen till stor del har att göra med att även här är manualen lättförstådd samt innehåller bra exempel på hur en kan gå tillväga i olika situationer. Väldigt smidigt med andra ord, då en endast behöver arbeta med klasser.

Bra bilder på en webbplats och som passar in med webbdesignen i övrigt är a och o för att kunna skapa en estetiskt tilltalande upplevelse, hela designen kan fallera annars särskilt om det handlar om en hemsida med mycket bild innehåll. Det gäller helt enkelt att vara väldigt noggrann att välja rätt bilder för rätt webbplats, något som inte alltid är helt lätt. När det kommer till prestanda och laddningstider börjar jag förstå hur viktigt det är att optimera bilder för webben, detta tänk kom särskilt efter analysen av webbaffärer där en tydligt kunde se antalet resurser som hämtas per sida. Det är webbplatser som kan innehålla tusentals försäljningsobjekt och givetvis har varje objekt en bild. Det kanske inte spelar så stor roll när en bygger en liten single page hemsida , men när det kommer till e-commerce så kan bara några få millisekunder avgöra om en kund återkommer eller inte, om en webbplats upplevs som långsammare än en konkurrent är det lätt att man förlorar kunder till denna. I slutändan handlar det om att skapa en så pass bra användarupplevelse som möjligt för sina kunder och laddningstid har en stor del i detta. Även responsivitet är oerhört viktigt då antalet personer som surfar och handlar direkt via mobilen växer för varje dag. Det var också via analysen som jag insåg hur viktigt det är att ha rätt verktyg som programmerare, att behandla och optimera bilder för en liten webbplats är inga konstigheter. Men när projekten växer sig större och en ska behandla och optimera tiotusentals bilder, då får en titta på script lösningar i terminalen istället.

Min TIL för detta kursmoment har varit att få en större inblick hur en kan optimera webbplatser och bilder och redan nu har jag lärt mig ett par enstaka tekniker. Innan jag påbörjade detta moment hade jag ingen aning om alla verktyg som finns för att förbättra prestandan på en webbplats. Det är en helt ny värld som har öppnats upp för mig och en som jag finner väldigt intressant. Ser fram emot att nörda ner mig i alla artiklar i ämnet via Google Developers hemsida.
