---
---

# Redovisning kmom03

Till en början kändes det väldigt ovant trots att jag arbetat med grid i Bootstrap tidigare, jag försökte även anpassa min Kmom02 design som i stort sett var helt flex baserad till gridet men det fallerade.
Har inte hunnit undersöka varför, men har sparat flex designen som en separat stylesheet för senare felsökning. Så till slut bestämde jag mig för att börja om från början och följa videoserien till punkt och pricka och där efter anpassa en float baserad design till gridet istället, vilket gick hur bra som helst. När väl designen nu matchade med det vertikala gridet, så var fördelarna många tex: att inte behöva definiera margins och paddings i y-led. Istället kunde en fokusera på att bestämma hur många kolumner varje element ska ta upp. I slutändan blir det mindre kod och det är även lättare att placera ut element med ett fördefinierat grid, utan grid känns det som att en får gå på känsla hela tiden samt prova sig fram till dess att elementen radar upp med varandra och att layouten håller ihop.

När det kommer till det typografiska gridet så är jag oerhört tacksam för att ha bli introducerad till denna metod, det löser många layout problem som jag tidigare har haft samt för att få "flow" och en kontinuitet mellan alla text element. Det ger webbplatsen ett mer professionellt intryck samt ökar läsbarheten för besökarna, så jag kan endast se fördelar med att använda ett horisontellt grid och det är något jag kommer implementera i alla mina webbplatser framöver. I jämförelse med det vertikala gridet så upplevde jag att det var lättare att sätta sig in i tekniken och koden bakom detta grid. Är ganska pedantisk av mig som person, så att det finns en matematisk struktur och tanke bakom hur texten struktureras och placeras på en webbplats passar mig ypperligt. Precis som med det vertikala gridet så sparar en väldigt mycket tid i jämförelse med att placera och organisera varje element på måfå och efter känsla.

Valet utav typsnitt till webbplatsen gjordes med tanken att försöka ge besökaren ett lätt och modernt intryck samt med hög fokus på läsbarheten, särskilt i detta fall när det rör sig om en webbplats som är väldigt informativ. Anser att två fonter normalt sett gör jobbet, en för rubriker, länkar och captions samt en generell font för alla paragrafer, så jag valde att hålla mig till två. Urvalet gjordes via Google fonts, där jag valde typsnitten "Oswald" samt "Overpass mono". Båda typsnitt är utav kategorin sans-serif vilket ger ett mindre traditionellt och formellt intryck. Rent estetiskt så gillar jag att hålla länkar och rubriker uppercase, så det var viktigt att välja en font som ser särskilt bra ut i uppercase vilket jag anser att "Oswald" gör och därefter välja en font som passar ihop med "Oswald" och som dessutom är lätt att läsa, ett krav som jag anser att "Overpass mono" uppfyller.

Min enda tidigare erfarenhet utav att jobba med något slags gridsystem är med Bootstrap 4, där jag delat in webbplatser i rader och kolumner. Men jag har aldrig läst referensmaterialet bakom, så har inte haft någon insyn i hur tekniken faktiskt fungerar mer än att det är ett 12-kolumners system. Var intressant att få en inblick via detta kursmoment hur ett gridsystem kan vara uppbyggt.

Rådande att arbeta med LESS och moduler så upplever jag det som att koden blir mer strukturerad och organiserad och jag är en person som gillar ordning och reda. I slutändan handlar det alltid om någon slags balans, för att dela in all kod i för många små moduler kan göra det svårare att navigera och hitta i trädstrukturen, särskilt om en inte är noga med att ge ett beskrivande kategoriserande namn till en viss modul. Det är inte alltid helt självklart i vilken modul en ska placera ett visst kodstycke, ibland kan det finns flera olika moduler som kan kännas lämpliga. I detta kursmoment återanvände jag i stort sett hela basemodulen från föregående kursmoment med viss modifikation.

Rörande responsiviteten för detta kursmoment så känner jag att webbplatsen håller måttet, så klart finns det alltid rum för finjustering men hemsidan går helt klart att använda på mobiler och tablets också som den är nu. Då min personliga preferens är att jobba med flexbox så känner jag mig ganska säker på att justera responsiviteten med denna teknik, att sätta sig in i desinax systemet kändes lite ovant men samtidigt inte så långt från hur en går tillväga med hjälp utav flexbox.

Min TIL för detta kursmoment har varit att få en inblick och bättre förståelse hur ett vertikalt samt horisontellt gridsystem fungerar i praktiken. Det här var även första gången i kursen som jag använde mixins i somliga moduler, något jag kan se många fördelar med. Jag har ett stort typografi intresse (rent estetiskt) sedan gymnasiet, så det har varit väldigt lärorikt att få lära sig mer om just typografi och teknisk webb typografi. Jag känner att mina framtida webbplatser kommer få ett mycket bättre "flow" och en mer kontinuerlig design med hjälp utav kunskapen från det här kursmomentet.
