---
---

# Färgschema

Denna uppgift gick ut på att analysera samt dokumentera färgpaletten samt typografin från 3 olika webbplatser och slutligen resonera kring vilken känsla valet av färgschema för respektive webbplats kan tänkas förmedla till dess besökare. Urvalet kunde göras från en kategori utav webbplatser eller från olika kategorier.

## Urval

Mitt urval baserades på ett intresse för elektronisk musik samt min privata konsumtion utav vinyl skivor det senaste decenniet, där jag valt att analysera 3 stycken webbshoppar för just detta ändamål som jag frekvent köper skivor från samt besöker för att hålla mig uppdaterad om nya skivsläpp. Respektive webbshop är baserad i Storbritannien och har även fysiska butiker i London.
Studien utgår från respektive webbplats index-sida.

De utvalda webbplatserna är följande:

-   [Phonica Records](https://www.phonicarecords.com/)
-   [Juno Records](https://www.juno.co.uk/)
-   [Boomkat](https://www.boomkat.com/)

## Metod

Gällande metod, så användes först och främst ColorZilla för att validera vilka färger som använts på urvalet av webbplatser och därefter har verktyget Paletton.com nyttjats för att ta reda på vilken kategori av färgschema som använts på varje webbplats. Rörande Palettons färghjul så är det utav typen RYB, vilket är en akronym för Red-Yellow-blue. Rapporten utgår även från denna färgmodell. För att avgöra vilka typsnitt som har använts för H1-H3 samt webbplatsernas brödtext har Chrome DevTools inspector verktyg tillämpats.

## Resultat

### Phonica Records

[FIGURE src=image/phonica_1.png?w=300 caption="Phonica Records - indexsida"]

##### Färgschema

Färgschema (Monokromatiskt):

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #000000">
<td style="height: 50px; width: 50px; background-color: #2B2B2B">
<td style="height: 50px; width: 50px; background-color: #343A40">
<td style="height: 50px; width: 50px; background-color: #F1F1F1">
<td style="height: 50px; width: 50px; background-color: #F8F9FA">
<td style="height: 50px; width: 50px; background-color: #FFFFFF">
</tr>
</table>

Accentfärg:

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #00B2EE">
</tr>
</table>

##### Typografi

-   H1: Brandon Text
-   H2: Brandon Text
-   H3: Brandon Text
-   Brödtext: Brandon Text
-   Typkaraktär: Brödtext samt headings är av typen Sans-serif

##### Resultat

Webbplatsen har en enkel design vilket förstärks av både valet utav typsnitt, där man har valt att använda samma typsnitt till alla element, samt dess färgschema som är monokromatiskt och går i en skala från svart till mörkgrått till ljusgrått. Vitfärg förekommer för att ge kontrast till somliga delar utav layouten, t.ex. i den nedre delen utav varje skiv thumbnail för att get information om respektive skivas pris samt skivlängd. Man har valt att använda den starka accentfärgen
"Deep Sky Blue 2" för att markera vilka skivor som går att förbeställa.

### Juno Records

[FIGURE src=image/juno_1.png?w=300 caption="Juno Records - indexsida"]

##### Färgschema

Färgschema (Kvartett):

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #1F3340">
<td style="height: 50px; width: 50px; background-color: #2C495B">
<td style="height: 50px; width: 50px; background-color: #3A81AA">
<td style="height: 50px; width: 50px; background-color: #4A95C1">
<td style="height: 50px; width: 50px; background-color: #4E9ACB">
<td style="height: 50px; width: 50px; background-color: #CEAF4F">
<td style="height: 50px; width: 50px; background-color: #CF8250">
<td style="height: 50px; width: 50px; background-color: #E5E5E5">
<td style="height: 50px; width: 50px; background-color: #F5F5F5">
<td style="height: 50px; width: 50px; background-color: #FFFFFF">
</tr>
</table>

Accentfärg: Ingen

##### Typografi

-   H1: Nimbus Sans
-   H2: Nimbus Sans
-   H3: Nimbus Sans
-   Brödtext: Arial
-   Typkaraktär: Brödtext samt headings är av typen Sans-serif

##### Resultat

Juno Records webbplats har en tydligt minimalistisk design, valet av typsnitt reflekterar detta och även om man använt ett
färgschema utav typen kvartett, så har man valt att endast använda de mer färgstarka färgerna från färgschemat sparsamt. Detta genom att använda de som accent färger på webbplatsen medan majoriteten av färgläggningen utav layouten är stort sett monokromatisk där man använt olika nyanser av blått tillsammans med att varva bakgrundsfärgen i body delen mellan ljusgrått och vitt. Det senare har man antagligen gjort för att ge de olika delarna sitt egna rum i layouten, men genom att välja ljusgrått och vitt så blir det ingen större kontrast vilket i min mening ger delarna lika mycket betydelse. Navbaren och den övre delen utav footern har fått samma marin blåa färg vilket omsluter hemsidan på ett fint sätt. Accent färgerna används framför allt för att färglägga knappar, ikoner och kampanjer.

### Boomkat

[FIGURE src=image/boomkat_1.png?w=300 caption="Boomkat - indexsida"]

##### Färgschema

Färgschema (Monokromatiskt):

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #313131">
<td style="height: 50px; width: 50px; background-color: #F3F2EE">
<td style="height: 50px; width: 50px; background-color: #F1F1F1">
<td style="height: 50px; width: 50px; background-color: #F4F4F4">
<td style="height: 50px; width: 50px; background-color: #E6D9D0">
<td style="height: 50px; width: 50px; background-color: #FFFFFF">
</tr>
</table>

Accentfärg:

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #DD8964">
</tr>
</table>

##### Typografi

-   H1: FF DIN
-   H2: FF DIN
-   H3: FF DIN
-   Brödtext: FF DIN
-   Typkaraktär: Brödtext samt headings är av typen Sans-serif

##### Resultat

Utav de 3 webbplatser som har analyserats, så är det min personliga åsikt att Boomkat är den mest estetiskt tilltalande.
Precis som övriga handlar det om en minimalistisk design som färgläggningen även återspeglar. De olika gråa nyanserna används på ett så pass skickligt sätt att varje del utav hemsidan smälter ihop och får en bra kontinuitet sinsemellan.
Navbaren har fått en kraftig mörkgrå färg antagligen för att ge detta element kontrast från övriga element, där efter följer en lättare och ljusare grå färgläggning av webbplatsen.
Accentfärgen används sparsamt för att tydliggöra en kampanj till de skivor där gratis mp3 filer medföljer vid köp.

## Analys

Samtliga webbplatser har utformats med en enkel och minimalistisk layout och design som förstärks utav både valet utav färger samt typsnitt. Logotyperna är alla monokromatiska, där man använt endast en färg, Boomkat och Phonica records har använt en ljusgrå färg medan Juno records en vit färg. Även indelningen utav information är väldigt snarligt mellan de 3 hemsidorna och samtliga delar egenskapen att de har fixed navbars och feta footers. Gällande färgläggningen så har samtliga gemensamt att de använder en monokromatisk färgskala för det huvudsakliga innehållet, där man har valt färgskalor som går från mörkare till ljusare nyanser utav färger som svart, blått och grått. Om accentfärger har använts eller mer färgglada färger har återfunnits i ett färgschema, som i fallet med Juno Records, så har de använts extremt sparsamt i designen. Framför allt har accentfärger använts för att markera och ge hög kontrast till kampanjer, ikoner eller viktig information så som priser. Unisont för alla tre är att det huvudsakliga innehållet utgörs utav bild thumbnails av vinylskivor som ligger uppe till försäljning, där en vacker egenskap för just vinyl formatet är att många skivbolag lägger stor vikt på dess artwork. Genom att välja en minimalistisk bakgrunds färgläggning med färger som vitt, grått och blått, så blir det enkelt att ge kontrast till bilder, i detta fall som utgörs utav framför allt vinylskivor som affärerna önskar att sälja. Genom att tilldela bakgrundsfärgen enkla ljusa färger, så ger man störst betydelse till vinylskivorna vars omslag i många fall kan vara väldigt färgrika. Vilket gör att besökarnas ögon direkt dras till just skivorna när de når index sidan. I samtliga fall så är det min personliga slutsats att det är just så här man har tänkt när man gjort valet utav färger. Jag kan även se detta mönster om jag jämför med design klädmärken och online affärer som säljer kläder. Om man jämför serif med sans-serif typsnitt så anser jag att sans-serif typsnitt ger ett mer modernt och minimalistisk upplevelse till besökaren, samtliga butiker har valt att endast använda just sans-serifer.

## Referenser

-   Beaird, G. (2014). The principles of beautiful web design. 3. uppl., USA: SitePoint Pty. Ltd.
-   Paletton. (u.å.). The Color Scheme Designer. https://www.paletton.com/ [2019-12-5]

## Övrigt

Rapporten är skriven av Olle Bergkvist, distansstudent vid programmet Webbprogrammering vid BTH.
