---
---

# Designprincip

Denna uppgift gick ut på analysera 3 olika webbplatser utifrån aspekten designprinciper, där webbplatserna först studerades för att identifiera ifall någon framträdande designprincip kunde urskiljas samt om där fanns något annat karakteristiskt i designen på webbplatsen. Urvalet kunde göras från en kategori utav webbplatser eller från olika kategorier.

## Urval

Mitt urval gjordes först och främst baserat på ett personligt intresse för designkläder, därefter gjordes ett medvetet val att avgränsa urvalet till att omfatta endast svenska design klädmärken. Samtliga utvalda märken är kända för att utforma sina kläder utifrån en minimalistisk skandinavisk design och därmed tänkte jag att det skulle vara intressant om man även efterlever detta signum genom sina webbplatser.

De utvalda webbplatserna är följande:

-   [Acne Studios](https://www.acnestudios.com/americas/en/home)
-   [Filippa K](https://www.filippa-k.com/sv)
-   [Tiger of Sweden](https://www.tigerofsweden.com/se/)

## Metod

När det kommer till metod för denna studie, så utgår analysen med bakgrund från två artiklar i ämnet design och deras definitioner utav designelement och designprinciper. Studien utgår i detta fall från respektive webbplats index sida om inte annat framgår.

Dessa artiklar är:

-   [Design Elements & Principles](https://www.canva.com/learn/design-elements-principles/)
-   [Visual design elements and principles](https://en.wikipedia.org/wiki/Visual_design_elements_and_principles)

## Resultat

### Acne Studios

[FIGURE src=image/acne_studios.png?w=300 caption="Acne - indexsida"]

##### Mål och syfte

Målet och syftet med Acne Studios webbplats är huvudsakligen att sälja kläder från den nuvarande kollektionen samt att
informera besökaren om märkets fysiska butiker.

##### Design

När det kommer till webbplatsens design så handlar det om en så kallad "fullscreen design",
där webbplatsens huvudsakliga element sträcker sig över hela fönstrets bredd. Designen upplevs som väldigt minimalistisk, både när det kommer till färgschemat som går i en akromatiskt gråskala samt valet av typsnitt "Helvetica Neu", som helt och hållet dominerar på webbplatsen. Body delen består utav 4 bilder som uppvisas i stora dimensioner för att presentera märkets olika kollektioner, där bilderna är strukturerade på ett symmetriskt sätt och där respektive
bild tar upp 50 % utav fönstrets bredd vid desktop surfning. Designen av footern kan kategoriseras som "expansive" och där det huvudsakliga syftet verkar vara att fungera som en mer omfattande
navbar medan den övre navbaren endast innehåller de länkar som man antagligen anser vara mer betydelsefulla för webbplatsens huvudsakliga funktion. Jämna nummer återkommer även i footer delen där man valt att dela in innehållet i fyra kolumner, och när skärmstorlek krymper

Designen man valt gynnar helt klart webbplatsens mål och syfte, detta genom att använda en enkel men stilren design där kläderna lyfts fram genom att man arbetat med stora dimensioner samt mjuka bakgrundsfärger både när det kommer till foto samt på webbplatsens element i sig. På så sätt har man skapat kontrast där besökarens ögon enligt mig dras direkt till bilderna på kläderna. Känslan som förmedlas är att det handlar om ett högkvalitativt märke med stor känsla för design.

##### Designprinciper och designelement

Acnes webbplats har i allra högsta grad utformats efter tre ledord, "balans", "symmetri" och "hierarki". Designprinciper som förstärks genom att man har valt att arbeta med raka linjer, grid, framing, samt mjuka övergångar i bakgrundsfärg mellan hemsidans olika regioner vilket ger ett väldigt lugnt och harmoniskt intryck för besökaren, detta illustreras tydligt i footern som bryts av från body delens två sista bilder först och främst med hjälp utav en ljusgrå färg vilket matchar bakgrundsfärgen på bilderna på ett väldigt fint sätt men även genom att dela in footern i fyra kolumner där mitten linjen radar upp med avgränsningen mellan de två bilderna ovan, vilket förstärker symmetrin.

Det är designprinciper som framträder även på alla undersidor, indelningen av hemsidans innehåll är upplagt på liknande sätt där man även här har använt ett gridsystem med jämn uppdelning mellan objekten, där innehållet i stort sett är jämnt fördelat på höger och vänster sida om mitten linjen. Hierarkin blir till och med även något tydligare här särskilt när det handlar om undersidorna som uppvisar kollektionerna, bilder som representerar märkets försäljningsobjekt upptar hemsidans huvudsakliga innehåll.

### Filippa K

[FIGURE src=image/filippa.png?w=300 caption="Filippa K - indexsida"]

##### Mål och syfte

Målet och syftet med Filippa K:s webbplats är densamma som Acne Studios, då det i detta fall handlar om ett konkurrerande klädmärke i allra högsta grad till just Acne Studios.

##### Design

Även Filippa K:s hemsida är simpel och ren, här har man istället valt att färglägga alla hemsidans regioner helt i vitt. Till skillnad från Acne Studios webbplats så sträcker inte innehållet sig över hela skärmbredden, utan här har man istället valt en fixed width på 1680px, vilket representerar ungefär 85-90 % av fönstrets bredd. Layouten påminner väldigt mycket om Acne Studios, särskilt då man även har valt att använda ursprungsfonten "Helvetica" som "Helvetica Neu" är baserad på. Även här har man valt att använda endast ett typsnitt till alla textelement. Det som skiljer de två webbplatserna framförallt åt är att man här har valt att inkludera "negative space" mellan objekt och regioner, vilket gör att designen upplevs som något luftigare.

Även här går webbplatsen helt i linje med märkets kläddesign, det handlar om stilren minimalism i all sin enkelhet. Vilket även i detta fall framhäver webbplatsens mål och syfte. Fokus här ligger på att uppvisa bilder från kläder i märkets olika kollektioner i stor skala vilket drar till sig besökarens uppmärksamhet.

##### Designprinciper och designelement

Rörande de designprinciper som tydligt ger sig tillkänna på webbplatsen, så handlar det framför allt precis som i fallet med Acne Studios om balans, tack vare sidans gridsystem samt att bilderna i respektive region har samma skala. Dock har man här istället valt
att blanda regioner med jämnt samt ojämnt antal bilder med varandra. Man arbetar både med symmetri samt asymmetri i det horisontella ledet, tydligt exempel på detta återfinns på index-sidan mellan de regioner som innehåller stora bilder och regionerna direkt under dessa som innehåller ett grid om 6 bilder vardera. Vilket leder oss in på designprincipen "repetition" som frekvent används i hemsidans body del, det är just på grund av denna repetition som hemsidans asymmetri och symmetri håller ihop, då man varvar detta med vartannat. Precis som Acne Studios webbplats har man valt att arbeta med mörka förgrundsfärger i nyanser av svart och grått för alla textelement, vilket ger mer kontrast till hemsidans klädobjekt. Man har däremot valt att arbeta mer med "negative space", där stora delar av hemsidan åtskiljs av white space, både mellan regioner men även i gridsystemet där vissa grid-delar har stora mellanrum mellan objekten. Gridet och dess bilder ger även webbplatsen en naturlig inramning mellan de olika regionerna, vilket gör att hemsidan får ett naturligt och luftigt flow. Hemsidan känns generellt väldigt enhetlig och man lyckas även skapa ett visst djup i sidan genom dess bilder.

Webbplatsens undersidor efterföljer index-sidans designprinciper.

### Tiger of Sweden

[FIGURE src=image/tiger.png?w=300 caption="Tiger - indexsida"]

##### Mål och syfte

Precis som tidigare webbplatser som studerats i rapporten handlar det även här i alla högsta grad om ett klädmärke som önskar att sälja märkets klädobjekt till
dess besökare.

##### Design

Tiger of Swedens design påminner om både Acne Studios samt Filippa K:s hemsidor, men i något högre grad om den sistnämnda.
Det är en avskalad design med vit bakgrundsfärg men till skillnad från sina konkurrenters hemsidor så har man även valt att implementera en blå accentfärg
som används sparsamt på utvalda element. Man har i stort sett valt att arbeta med en fixed width på 1823px, men det finns även regioner som sträcker sig över hela sidans skärmbredd, så kallad "fullscreen design", vilket enligt mig är en intressant kombination och ger hemsidan en extra touch. Exempel på detta är navbaren och footern som har en border-bottom respektive border-top som sträcker sig horisontellt längs med fönstret och delar av dessa regioner från body delen. Även i detta fall har man valt att arbeta med ett sans-serif typsnitt som har "minimalism" skrivet över sig. Till skillnad från sina konkurrenter så har man inte implementerat en så kallad "expansive footer" här, utan den är i detta fall något mer avskalad och detsamma gäller footerns innehåll.

Webbplatsens undersidor efterföljer index-sidans designprinciper.

##### Designprinciper och designelement

Precis som märkets största svenska konkurrenter, Acne Studios och Filippa K, så har man även här valt en avskalad och simpel design där designprinciper som "Unity" och "Harmony" framför allt står i fokus. Body delen innehåller stora mängder whitespace vilket förstärker de nämnda principerna, till skillnad från de två andra webbplatserna så har man här valt att färglägga somliga element med en blå accentfärg, vilket skapar en fin kontrast från övriga regioner samtidigt som den blåa färgen har en lugn inverkan på besökaren. De två andra hemsidorna saknar helt rörelse, men det är något man lyckas med här samtidigt som man behåller den minimalistiska estetiken och det är just här som accentfärgen kommer in i bilden igen. När en håller muspekaren över bilder med kategorier som "Outerwear" och "Blazers" på index-sidan så byts den ursprungliga bilden ut till en blå bakgrundsbild med samma rubrik. På så sätt känns inte hemsidan lika "stel", vilket jag antar har varit tanken bakom att implementera en sådan animation. Man har även implementerat rörelse genom att lägga på en zoom animation när besökaren håller muspekaren över ett klädobjekt,
den ursprungliga bilden som består utav en bild av klädobjektet uppburet av en modell, byts då ut mot en inzoomad bild på endast klädplagget. I övrigt upplever jag webbplatsen som väldigt lik Filippa K:s och man har i stort sett implementerat samma layout och design.

Webbplatsens undersidor efterföljer index-sidans designprinciper.

## Analys

Den gemensamma nämnaren för samtliga webbplatser är att de alla har implementerat en minimalistisk och stilren design, där man använt sig av väldigt få färger och i akromatiska/monokromatiska färgskalor, sans-serif typsnitt som har minimalistiska och stilrena attribut, grid-system, linjer och inramning samt skapat djup genom klädobjektens bilder där man i samtliga fall valt bakgrundsfärger i en ljusgrå skala till fotona.

Färgvalet i samtliga fall ger ett väldigt professionellt och lyxigt intryckt och det är kläderna i samtliga fall som ligger i fokus och ger kontrasten till den minimalistiska webbdesignen.

Samtliga webbplatser har en väldigt tydlig balans vilket förstärks av en stark symmetri och min personliga åsikt är att de alla påminner väldigt mycket om varandra.
Det är nästan så att en skulle kunna fråga sig om det är samma designbyrå som utformat alla tre? Det är åtminstone väldigt tydligt att samtliga har hämtat inspiration från varandra, ett mönster som även återkommer i klädkollektionerna, och det är tydligt att alla tre märken har valt att förstärka sin image genom valet av designen på sin webbplats. Samtliga märken gör stilrena kläder vilket blir glasklart när en besöker märkenas webbplatser. Det verkar vara en tydlig trend att utforma webbplatserna för denna kategori av klädmärken enligt de designprinciper som nämnts i denna analys. Kontentan är att det tycks finnas en tydlig trend hur en sådan här typ av webbplats utformas i skrivande stund.

## Referenser

-   Beaird, G. (2014). The principles of beautiful web design. 3. uppl., USA: SitePoint Pty. Ltd.
-   Canva. (u.å). Design Elements & Principles. https://www.canva.com/learn/design-elements-principles/ [2019-12-19]
-   Wikipedia. (2019-12-11). Visual design elements and principles. https://en.wikipedia.org/wiki/Visual_design_elements_and_principles [2019-12-19]

## Övrigt

Rapporten är skriven av Olle Bergkvist, distansstudent vid programmet Webbprogrammering vid BTH.
