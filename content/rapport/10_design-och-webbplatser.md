---
---

# Design och webbplatser

Syftet med denna studie är att göra en valfri analys utav design av webbplatser, utifrån detta breda tema bestämde jag mig för att
analysera val av färgschema för 3 webbplatser med det gemensamma attributet "färgglad" och därefter försöka se om webbplatserna som ingick i studien
tycks följa någon gemensam färgtrend samt se om någon utav webbplatserna matchar en svensk webbyrås spåning av färgtrender för 2019.

## Urval

Urvalet för denna rapport gjordes genom att välja ut 3 stycken webbplatser via Awwwards.com webbplats, vilket är en webbplats som nominerar och prishyllar webbplatser med god design i olika kategorier. Urvalet gjordes specifikt genom att söka på attributet "colorful" och därefter valdes 3 webbplatser slumpmässigt utifrån sökträffarna. Gemensamt för samtliga hemsidor är att det är just färgläggningen av respektive hemsida som sticker ut.

De utvalda webbplatserna är följande:

-   [CNN Parallels Happiness](https://edition.cnn.com/interactive/2019/11/health/parallels/happiness-vital-signs-wellness/)
-   [Starface](https://starface.world/)
-   [Equal Parts](https://equalparts.com/)

## Metod

Beträffande den metod som använts för denna studie så har samtliga webbplatser studerats utifrån deras val utav färger. Därefter har analyserna jämförts för att se om där tycks finnas någon gemensam färgtrend när det kommer till val utav färgschema och slutligen har jag valt att jämföra varje webbplats färgval gentemot en svensk webbyrås tolkning utav färgtrender under 2019. Webbyrån heter [Decision by Heart](https://decisionbyheart.com/webbdesign-trender-2019/) och är baserad i Karlstad, enligt denna byrå så kommer fokus under 2019 ligga på användning utav starka och klara färger där appliceringen kommer vara mer varierad. Det handlar om större färgblock kombinerat med kompletterande stora vita ytor. Slutligen spår man att färger kommer implementeras i form utav gradienter, diagonala linjer och mönster i större utsträckning än tidigare år.

Gällande verktyg som använts, så har först och främst ColorZilla nyttjats för att inspektera och ta reda på vilka färger som används. Därefter så har Paletton.com brukats för att ta reda på vilken typ utav färgschema som implementerats på respektive webbplats. Rörande Palettons färghjul så är det utav typen RYB, vilket är en akronym för Red-Yellow-blue. Rapporten diskuteras i samtliga fall utifrån denna färgmodell. Studien utgår i respektive fall utifrån den bild som används via Awwwards.com webbplats för att representera de olika hemsidorna.

## Resultat

### CNN Parallels Happiness

[FIGURE src=image/cnn.png?w=300 caption="Bild på hemsidan"]

##### Färgschema (Triad)

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #FFBF00">
<td style="height: 50px; width: 50px; background-color: #A869D6"></td>

</tr>
</table>

##### Accentfärger

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #93E1D8">
<td style="height: 50px; width: 50px; background-color: #F1FCBD">
</tr>
</table>

##### Färger

När det kommer till färgschemat för denna webbplats så har man valt att implementera ett så kallad triad färgschema, men endast valt att använda två utav de tre färgerna. Dessa två huvudfärgerna består av en mörkare gul nyans i tonerna av bärnsten samt en mellanljus nyans i blåmagneta. Färgerna upplevs som väldigt starka och klara. Man har valt att dela upp hemsidans bakgrund i lika stor del i dessa två färger, där man sedan kompletterar med en förgrundsfärg för textelementen i respektive del med motsatt färg vilket skapar en fin harmoni. Man har även valt att komplettera webbplatsen med två accentfärger där man istället valt pastelliga toner vilket ger ett mycket mjukare intryck, den ena en väldigt ljus nyans i gulgrön samt en mellannyans i cyan. Accentfärgerna har använts sparsamt för att färglägga en animation samt en knapp för att ta sig vidare till nästa slide.

### Starface

[FIGURE src=image/starface.png?w=300 caption="Bild på hemsidan"]

##### Färgschema (Monokromatiskt)

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #FDFF00">
<td style="height: 50px; width: 50px; background-color: #FFFA82">
<td style="height: 50px; width: 50px; background-color: #231F20">
</tr>
</table>

##### Accentfärger

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #F0A3E9">
</tr>
</table>

##### Färger

Starface webbplats har använt sig utav ett monokromatikt färgschema där man endast
valt att arbeta med två nyanser av gult. Till majoriten av hemsidans bakgrund har man valt en extremt kraftfull gulfärg och sedan kompletterat med en ljusare nyans i gul för rama in den produkt som företaget säljer. Man har därefter valt att komplettera all förgrundsfärg med en klangfärg i mörk grå/svart. Som accentfärg har man även här valt en ljus nyans i magenta som jag upplever som "kritig", även i detta fall använder man accentfärger sparsamt i en annars väldigt gul miljö. Accentfärgen används här för att färglägga en köpknapp samt för att markera vilken utav fyra produktbilder som förtillfället visas. Den starka gula färgen som uppfyller majoriteten av hemsidan ger ett väldigt retro intryck som påminner om den grafiska profilen för arkadspel tidigt 90-tal, något som förstärks särskilt i kombination med de typsnitt man valt att presentera. Den gula färgen förstärker även webbplatsens syfte och den produkt som företaget vill sälja, vilket är så kallade hydrokolloida plåster för finnar i en starkt gul färg.

### Equal Parts

[FIGURE src=image/equal_parts.png?w=300 caption="Bild på hemsidan"]

##### Färgschema (Tetrad)

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #628473">
<td style="height: 50px; width: 50px; background-color: #B79229">
<td style="height: 50px; width: 50px; background-color: #d68389">
<td style="height: 50px; width: 50px; background-color: #b23b00">
<td style="height: 50px; width: 50px; background-color: #1F1F1F">
<td style="height: 50px; width: 50px; background-color: #D7CDC3">
<td style="height: 50px; width: 50px; background-color: #E2DCCF">
</tr>
</table>

##### Accentfärger

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #724826">
<td style="height: 50px; width: 50px; background-color: #537A9B">
<td style="height: 50px; width: 50px; background-color: #7C4789">
</tr>
</table>

##### Färger

Till skillnad från de två tidigare analyserade webbplatserna så har man här valt att arbeta med ett
mycket större antal färger och helt i pastell, både när det kommer till huvudfärgerna samt accent färgerna. Färgschemat är ett så kallat tetrad schema som består utav just fyra huvudfärger som man valt att komplettera med 3 akromatiska färger. De två beiga nyanserna används framförallt som bakgrundsfärg medan den svarta färgen används som förgrundstext för brödtext samt navigeringslänkarna. Man skulle kunna säga att hemsidan i princip består utav en enda stor illustration utav ett kök i kritfärger, där man framför allt utgått från bildlogotypens fyra färger för att färglägga köket och dess objekt. Man har även valt att komplettera med 3 stycken accentfärger som tycks gå i samma färgskala som huvudfärgerna, även dessa används för att färglägga köksobjekt i illustrationen. Equal Parts säljer köksutrustning och man har här på ett väldigt fiffigt sätt utgått från bildlogotypens färger för att skapa en väldigt färgglad illustration som ger ett väldigt lekfullt intryck som åtminstone jag associerar med mina tidigaste köksminnen från min barndom.

## Analys

Det enda som samtliga webbplatser som analyserats tycks ha gemensamt är att de alla använt sig utav pastellfärger i någon form, antingen som huvudfärg eller som kompletterande accentfärg.
I övrigt kan jag inte hitta ett gemensamt trendmönster när det kommer till färgval, särskilt då typen utav färgsschema skiljer sig åt i alla tre fall. CNN Parallels Happiness har valt ett triad färgschema, Starface ett monokromatiskt färgschema och Equal Parts ett tetrad färgschema. Den enda färgnyansen som finns i någon grad gemensammt för de 3 webbplatserna är en färg i magenta men i helt olika nyanser, den återfinns som
som accentfärg på Equal parts, även som accentfärg på Starface samt slutligen som en av huvudfärgerna på CNN Parallels Happiness webbplats. Så beträffande en gemensam trend rörande typ av färgschema så är min slutsats att det inte tycks finnas något mönster i detta fall. Kanske hade varit mer lämpligt att göra ett mer målinriktat urval där samma kategori utav webbplatser hade undersökts, i detta fall handlar om helt olika företag. Det enda de har gemensamt förutom att vara "färgglada" webbplatser är att de varit nominerade eller pristagare på Awwwards.com.

När det kommer till att jämföra webbplatsernas färgval gentemot webbyråns "Decision of Hearts" spådda färgtrender för 2019 så tycks både CNN Parallel Happiness och Starface uppfylla trenden med att använda starka och klara färger men inte Equal Parts då denna webbplats endast använt en färgskala av pastellaktiga färger. Stora färgblock har använts i samtliga fall men ej i kombination med stora vita ytor. När det kommer till färgläggning i form utav gradienter, diagonala linjer samt mönster så uppfyller ingen av webbplatserna detta trendkriterie.

## Referenser

-   Beaird, G. (2014). The principles of beautiful web design. 3. uppl., USA: SitePoint Pty. Ltd.
-   Awwwards. (u.å). Websites. https://www.awwwards.com/websites/ [2019-12-19]
-   Paletton. (u.å.). The Color Scheme Designer. https://www.paletton.com/ [2019-12-5]

## Övrigt

Rapporten är skriven av Olle Bergkvist, distansstudent vid programmet Webbprogrammering vid BTH.
